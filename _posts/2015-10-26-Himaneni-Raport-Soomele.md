---
layout: post
comments: true
title: Pekka Himaneni "Challenges of the global information society!" arvustus.
---

Mister Himaneni tekst, oleks nagu kuskilt lugenud (meelevaldne võrdlus, Karl Marxi ning kommunismiga) - tegu on kirjeldusega ühiskonnast - see tähendab siis - ideaalsest ühiskonnast, kus märgatakse ja väärtustatakse inimlikke väärtusi ning inimene ei ole teenus (loe ori). Mitte, et mul midagi selle vastu oleks - otse vastupidi, tähelepanuväärne on siin see, et info tehnoloogia ja info tehnoloogilise ühiskonna arenguga võiks see kõik ka reaalsuseks saada pigem varem kui hiljem. Oluline punkt siin juures on kommunikatsioon, ehk me saame olla ühenduses suurema inimesehulgaga kui varem ning meil on teadmised, mis toimub mujal maailmas ning puhtalt meedias kirjutatud ei vasta enam nii puhtale tõele, sest hoolimata sellest, et seda palju ei kasutata, on faktide kontrollimise võimalus kohe käe juures.

Aga, kuna meie eesmärk oli kirjutata arvustus antud tekstile, siis alustan arvustamist.

Pealkiri "Challenges of the global information society" ehk "Globaalse info ühiskonna väljakutsed."

Antud raport on kirjutatud Euroopa, eelkõige Soome vaatenurgast.

Kuigi antud kirjutise pealkiri võiks viitada pigem probleemide kirjeldamisele globaalses ühiskonnas, on siiski tegu pigem lahendusi pakkuva kirjutisega, kui puht teoreetilise kirjeldusega hetke olukorrast. Globaalseteks trendideks (aastal 2004), millele see raport lahendusi pakub on Himanen välja toonud 10 ning neid on ta kirjeldanud väga lühidalt, toon siia mõned, mida pidasin tähtsamaks.

1. Suurenev riikide vaheline maksu võitlus, st riigid võitlevad omavahel oskustööliste eest, vähendades makse.
2. Globaalsed töölis üksused, st tööstus ning toodang on "Hiinas" (aga ka India, Brasiilia, Venemaa) ning arenenud maade ülesandeks jääb ainult tarbida
3. Vananev ühiskond
4. Lõhe globaalses raha jaotuses (arenenudmaad > arengumaad ja kasvab)

Järgnevalt toob ta välja 10 väärtust, millel võiks info ühiskond põhineda (need omakorda põhinevad Euroopa heaolu ühiskonna väärtusmudelitel ning aitaks integreerida kahte ühiskonda): hoolivus, enesekindlus, avatus, julgustus (käib koos avatusega, siin on rohkem mõeldud kui teineteise toetamist, et luua koos tugevamat ühiskonda), vabadus, loovus, julgus, visionariness (st julgus unistada), tasakaal, elu tähenduslikkus.

Sotsiaalses arengus tulevad esile 4 põhilist mõtet, mis võiksid aidata kaasa globaalsete trendidega kaasa minemist. Põhiline rõhk siin on loominguliste ning vaimsete väärtuste arendamisel (igas valdkonnas), vähem rõhutatakse füüsilist tegevust, kuigi lõpu osas on ka mainitud, et vähesele füüsilisele tegevusele peaks ka tähelepanu pöörama ning seda juba maast-madalast.

Lühidalt võiksid need 4 põhilist ideed kõlada niimoodi:

1. Loominguline majandus.

Tähendab, majanduses võiks põhirõhk olla tegevustel, mis on loomingulised, siia alla liigitab ta tugevaks arendatud IT sektori, kultuuri, hoolekande. Kõige olulisemaks peab ta IT-sektorit, kus võiks olla tugev innovaatilisus, mis kanduks edasi teistesse sektoritesse ning ka teised sektorid peavad olema innovatiivsed koos IT sektoriga, et toimuks pidev areng. Samuti toob ta esile töö vabamaks muutumise, mitte enam liinitöölise mentaliteedi järgi, vaid pigem kunstniku ja kultuuri inimese järgi. Oluline on see, et inimestel oleks vaba võimalus teha tööd nii, et nad tunnevad ennast vabalt. Oluline on ka toetada ettevõtlust ning innovatiivsust riiklikul tasandil, see tähendab luua võimalikud soodsad tingimused nende tekkeks - ühe punktina märgib ta siin, et heaolu ühiskonda hoitakse üleval maksudest laekuva summaga, aga mitte maksu protsendiga. Ühe huvitavama asjana siin valdkonnas võiks veel välja töö muutumise, kuna inimesed teevad tööd, mis neile meeldib ning selle tulemusena teevad nad ka reaalselt rohkem tööd (kodus, kus iganes).

2. Loominguline heaolu ühiskond.

Ideena võiks siin jääda pidama varasemad heaolu ühiskonna väärtused: võrdsed võimalused kõigile, seda võiks reguleerida ja tagada riik. Küll aga toob ta välja selle, et riik ei peaks seda tegema üksinda, tähendab paljudes kohtades võiks riik olla pigem järelvaataja rollis ning anda need võimalused edasi erasektorisse ning läbi selle saaks luua ka töökohti ning jälle koguda tagasi makse. Põhiliseks aluseks siin punktis toob ta välja korraliku, kaasava ning kvaliteetse hariduse, mis nagu ikka võiks olla kättesaadav kõigile hoolimata sotsiaalsest taustast. Eraldi toob ta välja ka väikeriike - väikeriigid peaksid hoolikalt valima missuguseid spetsialiste koolitada, sest vähene rahvaarv ei luba igalpool korraga tegutseda.

3. Inimestest lähtuv areng.

Siin on oluline inimese tervisele tähelepanu pööramine, läbi riiklike programmide ja teavituse. Töötajad ja tööandjad võiksid omavahel kokku leppida töö ja vaba aja tasakaalus hoidmise, suhe peaks olema vastastikkune - kui töötaja tunneb, et ta ei jõua hetkel võiks tal olla võimalus võtta mõned päevad vabaks, sama võiks olla ka tööandja puhul - kui on näha, et midagi on vaja valmis saada, siis töötaja on nõus rohkem tööd tegema, aga selle kõige keskel peab säilima tasakaal. Läbikurnatud inimene, ei saa puhata vabal ajal. Jällegi rõhutab Himanen siin seda, et inimene, kes on korralikult puhanud ja vähem stressis on ka rohkem oma tööga rahul, mis omakorda tõstab produktiivsust. Eraldi rõhutab ta ka vajadust vaimse tervise ravile, samamoodi nagu füüsilise (st seda peaks jälgima)

4. Globaalne kultuur ehk, Eestis tuntud kui globaliseerumine.

Globaliseerumisest teeb Himanen kui võimaluse, võimaluse vananevat ühiskonda aidata ja tööjõu puudust vähendada. Rõhutab tolereerimise vajadust ning eriti vahvalt tänasepäeva kontekstis ütleb, "Me ei tohi oma piire kinni hoida". Küll aga teeb ta seda mõtestatult ning paneb rõhku ka sellele, et globaliseerumine on vastastikkune protsess ning nähtus, ehk siis, tuleks rõhuda ka sellele, et (tema puhul siis) Soomest inimesed läheksid vähemalt välisriikides õppima ning kogemusi omandama. Toob huvitava näite, kui arengu riigid saaksid lihtsamalt töölubasid, tooks see neile sisse 200 triljonit USD  aastas, mis on 4x rohkem kui aastal 2004 arenenud riikide annetused arengumaadele. Samamoodi rõhutab ta ka vaba kaubavahetust.


Selline ta oli, pean ütlema, et ühtib minu nägemusega maailmast ning selles toimuvast, küll aga väikene pessimism ütleb, et see nii väga võimalik ei ole - veel hetkel. Aga samas info ühiskond on väga kiiresti muutuv, ehk 10 aastat pärast on juba täielik reaalsus. :)

