---
layout: post
comments: true
title: Netikett ja muud olulised loomad.
---

Tegelt muid olulisi loomasid ei ole, juttu tuleb ühest Virginia Shea poolt koostatu netiketi punktist ning sirvisin natuke ka koolikaaslaste blogisid. Üks mis silma jäi, oli käsud - mina tahan öelda, et netikett ei ole käsk! Käsk ei arene, netikett aga peab arenema ning kasvama ja küpsema koos internetis olevate isikutega, mida rohkem vabadust annab netikett, seda rohkem konkreetsema ja paremini järgitavamaks ta muutub.

Valisin punkti 3 ehk <b>Tea kus sa oled</b>

Tihti on nii, et kui hüpata kuhugi pea ees sisse, siis võib haiget saada. Nii ka internetist. Kuhugi gruppi liitudes (ka jutukad), ei ole tark esimese asjana suu lahti teha ja vabalt valitud teemal rääkima hakata või suvalisele vestlusele suvaliselt vahele hüpata (suvaliselt vahele hüppamise all, pean silmas lauseid "Tõsiselt ka vä?"). Oluline on tegelikult selgeks teha, mis sorti kohaga on tegu (tavaliselt on neil mingi reeglistik), missugused moderaatorid on (kui palju "nalja" on sobilik teha), missugune on teemaväline jutt ja nii edasi. Ei ole mõistlik rääkida karburaatori puhastusest koogi küpsetus foorumis ja vastupidi. See on kõigile arusaadav.

Piirid võivad aga häguseks minna teatud IT aladega seotud gruppide (jutukate) juures. Näiteks peavad inimesed, kes on IT kauged, igat inimest, kes arvutiga on mingil määral seotud tingimata kõigis alades IT proffideks. Nii võibki leida Linuxi chatis küsimusi Windowsi kohta (mis võib, aga ei pruugi olla teemaväline) või programmeerimis chatis küsimusi riistvara kohta (mis jällegi, võib aga ei pruugi olla teemaväline). Teemaväliseks läheb asi siis, kui proovitakse ennast vahele pressida, kui parasjagu mingi teema on käsitlusel.

Enda kogemusest panekski siia väikese know-how-to-ask eesti IT jutukatest küsimusi:

1. Ole kindel, et sa oled googlest otsinud elementaarseid märksõnu ja ei ole abi saanud (või kui oled abi saanud, siis ütle, et sa ei saa aru).
2. Kui on mingi tuline arutelu, varu kannatust ning oota.
3. Moderaatorid on tavaliselt mõistlikud inimesed, aga ära saada neile privaatselt teateid.
4. Kui keegi pole su küsimusele 10minuti kuni tunni jooksul vastanud, siis ei ole tarvis seda uuesti korrata.
5. Kui tegu on IT küsimusega ning sa oled ebasobivas kohas (Java chatis küsid PHP kohta), kus suure tõenäoususega vastust ei saa, aga küsid küsimuse ikkagi, siis kasvata ka paksu nahka - kindlasti on mingi tüüp, kes sulle nähvab, et tegu on "Java" mitte "PHP" chatiga, siiski IT proff ilmselt valdab mitut keelt ja oskab sind aidata (seda juba ka sellel puhul, et Eesti kommuun on väike ning igal programmeerimis keelel pole oma jutukat või gruppi).

Kõikse paremat ja järgmise nädalani!
