---
layout: post
title: Veebifoorumite mõjust huvigruppide arutelu õhtutele.
---

Kuidas on veebifoorumid mõjutanud - mida!?

Ilmselt tasuks alustada definitsioonidega, missugust valdkonda on mõjutanud see "uue meedia" väljaanne, mida võiks kokku võtta üldsõnaga "Veebifoorum". Foorumit võib laias laastus lugeda kohaks, kus mingisuguse idee või probleemi üle toimub elav arutelu mingisuguse rahvahulga poolt. Seega Veebifoorum võiks vastata samale definitsioonile, aga selle erinevusega, et see toimub internetis ning mitte näost näkku.

Edasine arutelu püüab analüüsida seda, kuidas on internetistumisega kaasnenud veebifoorumid mõjutanud reaalses elus toimuvaid kokkusaamisi ja arutelusid, mingil kindlal teemal.

Reaalelu näites toimuvad arutelud, -õhtud üldjuhul sama linna või valla/maakonna inimestega ning on piiratud seal osalevate liikmete vabaaja võimalustest ja kellaajast millal teema aruteluga alustati. Samuti viisakad inimest ootavad oma järge, et tekiks võimalus sõna sekka öelda või minnakse lihtsalt teemast kõrvale, seega võib juhtuda, et mõned inimesed ei saagi sõna või asja tuumani ei jõuta. Ka siin on abiks keegi, kes arutelu mingil määral modereerib võib juhib, aga siiski teatud piirangud jäävad. Kui korraldatakse suuremaid foorume, siis üldjuhul on seal esinejad, kes räägivad ja arutlevad ning ülejäänud lihtsalt kuulavad.

Üldjuhul luuakse veebifoorumid mingit kindlat ja spetsiifilist temaatikat silmas pidades (Hinnavaatluse foorum) ning kui kasutajate juurde tulemisega toimub hüppeline areng, siis luuakse selle sama foorumi juurde ka erinevaid teistlaadi mõtte vahetus alam-foorumeid (tavaliselt vaba teema nime all), kuid peaaegu alati jääb sihtgrupp kellele foorum oli loodud samaks.

Veebifoorumis puuduvad piirangud, mis on reaalses elu. Postitades mingisuguse teema, mis haakub antud foorumi sihtgrupiga, saavad selles automaatselt kõik osaleda (vähemalt need, kes on foorumi registreeritud kasutajad). Puudub piirang ajale, sest igaüks võib lugeda ja postitada sinna teemasse siis kui temal on selleks sobiv hetk ning uue teema võib teha igaüks igal ajahetkel. Foorumites on tavaliselt moderaatorid, kes mulaks kiskuva teema kas kustutavad või kustutavad sealt ainult teatud postitused, et antud teema võiks tagasi minna sinna suunda, kuhu teema püstitaja seda soovis. Samamoodi ei ole arutelu piiratud kasutajate hulgaga (teoreetiliselt), kui on aega ja tahtmist võid sa kõik postitused läbi lugeda ja neile vastata, samamoodi võid kindel olla, et ka sinu arvamust loetakse ning võetakse kuulda. See kõik toob kaasa endaga suureneva infovahetuse hulga, probleemidele või teemadele leitakse kiiremini ammendav vastus või siis ei leita seda üldse (kerge sarkasm). Tavaliselt tekib veebifoorumis mingi ühtsustunne ning korraldatakse ka kokkutulekuid ning näost näkku suhtlemist.

Seega, minu arvates on veebifoorumite tulek täiustanud mingi huvigrupi infoga kaasatust ning huvigrupid muutuvad tänu foorumitele märkas suuremaks, kui see ilma nendeta oleks olnud võimalik. Samamoodi saavad kõik grupi liikmeid oma mõtteid vahendada ning kellegi hääl ei jää (eeldades, et reeglistik ja etikett on täidetud) kuulmata.
Veebifoorumid pakuvad väga palju huvitavat lugemist oma alaspetsialistide poolt, kes muidu oleks hõivatud või ei sooviks lihtsalt välja tulla.

Eks siingi teemal võib arutleda, et veebifoorumid on juba minevik ja kõik muu, aga minu arvates jääb põhivajadus samaks (arutelu mingi kindla teema üle, vabalt valitud vastamise võimalus) ja "facebook-chat" seda ei asenda.
