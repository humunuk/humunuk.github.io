---
layout: post
comments: true
title: Piraatlusest ning omanike õigustest.
---

Sissejuhatuseks võib öelda nii palju, et ma pole varem mõelnud nii süvitsi (ja ka teistmoodi) copyrighted materjali peale. Üldiselt olen olnud ikkagi arvamusel, et illegaalne on illegaalne ja legaalne on legaalne.

<b>Moraalsed õigused loomingule jäävad muutmata</b>

Siin toob piraadi partei välja fakti, et inimene, kes on teinud midagi, see peab ka selle omanikuks jääma. Nõustun sellega täielikult ning arvan, et siin ei tohiks olla erandeid.

<b>Legaalne failide jagamine mitte ärilistel eesmärkidel</b>

Loetud tekstis on argument see, et tasuta jagamine toimub üldiselt privaatselt ning selleks, et säilitada privaatsus (et ei tekiks kellelgi tahtmist uurida, mida sa privaatselt jaganud oled) selleks tuleb jagamine mitte ärilistel eemärkidel muuta legaalseks. Näiteid tuuakse elust enesest: tsiteerides kuulsat poeeti või tehes sõbrale koopia kassetist, mis ostnud oled, ei ole olnud see illegaalne. Sellise arutluse juures pean nõustuma ning raamatut edasi lugedes, jõudis järjest rohkem kohale ohtlikkus privaatsuse täielikule kadumisele ning sellele, kes saab sinu privaatseid sõnumeid lugeda. Veel tooksin mina siin argumendiks selle, et olles ostnud mingi toote (kas siis andmekandja näol või läbi interneti), peaks see toode olema minu oma ning kui ma läbi selle raha ei teeni, siis peaks minul olema täielik õigus selle tootega teha seda, mis ma soovin (kopeerida, jagada). Oleks ju täiesti absurdne, et ostes CD plaadi, ei saaks ma seda oma sõbrale kuulata anda, sest plaadil on peal minu nimi ja isikukood ja kui keegi kontrollima tuleb sildistatakse mind ja mu sõpra kui kurjategijat (hetkel see siiski internetis nii on). Muidugi ei ole kogu see teema nii must ja valge ning minu arvates avalikult (torrent, on siiski päris avalik) toote üles riputamine isegi mitte ärilistel eesmärkidel, lihtsalt jagamiseks, on küsitava väärtusega - samas, uurides neid graafikuid, mis olid näitena toodud, ei ole failide massiline jagamine kahandanud kasumeid (pean siinkohal silmas, seda et autorite kasum on tõusnud). Tundub, et tegu on mõistliku ettepanekuga.

<b>20 aastat täielikku monopoolset omaniku õigusi, senise eluaeg + 70 aastat asemel</b>

Selle aja lühendamine tundub olevat mõistlik tegevus, see aitaks kaasa hindade reguleerimisele ning 20 aastaga peaks toode olema ennast kindlasti kasumis.

<b>Peale 5t aastat publitseerimist peaks registreerima oma tööd või läheb looming tasuta kasutamiseks.</b>

Jällegi, tundub mõistlik lahendus, sest praegu ei tohi kasutada töid, mille omanikku on raske leida. Selline ettepanek suurendaks uute ideede tekkimise võimalust ja looks suuremad võimalused arenguks, sest on näiteid, kus vanad kasutamata ideed/tooted ei olnud too hetk valmis kasutamiseks.

<b>Tasuta väikese tüki kasutamine omanikutööst.</b>

Siin tekib muidugi küsimus, kui suur on "väike tükk" - aga minu jaoks tundub jälle mõistlik idee. Koostöös (üldiselt, kui autori käest küsida millegi kasutamiseks, annab ta selleks loa tavaliselt) suudab inimkond üldiselt rohkem, kui üksinda nokitsedes.

<b>DRM piirangute keelustamine</b>

Kahe käega poolt. Nagu eelnevalt öeldud, kui ma olen midagi ostnud, siis võiks ka minule jääda õigused selle tootega talitleda nii nagu ma soovin, eeldades, et ma ei hakka tegelema edasimüügiga või muu kasumit (või kahjumit) tootva tegevusega.

Peale nende arvamuste lugemist ning nende üle mõtisklemist, jäi tunne, et inimeste arengut lihtsalt piiratakse, piiratakse koostöö võimalusi ning uute ideede levikut ning, et seda kõike peaks kindlasti kontrollima privaatsuse kaotamisega. Samuti pani see mõtlema, et missugust hmm, kräppi, me ikkagi siis tarbime - kui toode on väärtusetu, siis ülalpool toodud ettepanekud teda tagasi ei teeni, küll aga kui toode on väärtuslik, siis teeb ta seda kindlasti.
