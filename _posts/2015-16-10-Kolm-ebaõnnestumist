---
layout: post
title: Kolm + 0,5 ebaõnnestumist IT ajaloost
---

Midagi huvitavat IT vallast, mis ei osutunud edukaks.

<b>Eesti start-upi Uniteddogsandcats kõrbemine</b>

Iseenesest ju hea idee, ühendada omavahel kõik kasside ja koerte omanikud (meeletu turu potentsiaal), kes oma lemmikutest pilte teevad, jagavad neid ja arutlevad. Üle 12 miljoni krooni investeeringuid saanud firma siiski kõrbes. Üritati korraga olla avatud igale võimalikule turule ning kaotati fookus, samuti ei suudetud äriplaani koostada nii, et antud tegevus ka raha tagasi tooks. Firma pani pillid kotti 2010. aasta juunis, aga siiski on märgata veel mingit tegutsemist foorumites.

<b>Viewtron Knight Ridderi poolt</b>

Viewtron oli 1983. aastal ehitatud kompaktne interneti teenuste portaal (kui nii võib öelda), mille kaudu sai lugeda uudiseid, emaili, jutustada jutukas, vaadata lennuplaani ning isegi vaadata oma panga seisu. Selle kõige tegemiseks jaoks oli sul vaja ainult selliseid asju: spetsiaalset terminali, mis oskas ainult seda teenust kuvada (maksis alguses 900$ hiljem 600$, hinna langus oli tingitud oodatud väiksemast turust), televiisorit, mis oskaks näidata värvilisi pilte ja muidugi telefoni ühendust, mille eest tuli maksta 1$ tunnis, kui oldi ühenduses ja ka 12$ kuumaks.
Kui hind oleks õige olnud, oleks ilmselt olnud tegu väga eduka projektiga, peale seda kui teenus viidi test faasist välja kasvas selle kasutajate arv 3000 pealt 20 000 peale, kuid sinna see ka jäi ning 1986. aastal Viewtron suleti.
Mõned huvitavamad leiud teenuse kasutamise kohta:
Viewtroni omanikku Kinght Ridderi pahandas see, et kuigi Viewtron oli loodud uudiste ja ajalehe otsetarbimiseks kodust, kasutasid kasutajad rohkem teisi teenuseid (email, jutukas).
Teenuse loomisega sooviti kokku hoida paberi kasutuse pealt (selle pidi asendama teleekraan), logistika pealt (telefoni liin).

Võib-olla oli tegu valel ajastul sündinud suurepärase ideega.

<b>ISmell DigiSenti poolt</b>

Aastal 2001 toodi välja prototüüp ning nagu nimest arvata võib, oli tegu tootega, mis paiskas välja lõhna. Natukene täpsemaks minnes - lõhna internetist, aga ka miks ka mite videost või muusika palast. Mainin kohe ära, et toode ei jõudnud kaugemale prototüübist, seda esitleti Las Vegases Consumer Electronics Showl, aga peale avaliku huvi puudumist tootearendus lõpetati. Tuleb välja, et kasutajad ei ole huvitatud lõhna tarbimisest ning kui tootearendajad oleksid teinud natuke uurimustööd, oleksid nad teadnud, et seda kõike on ka varem proovitud ning ka siis jäi avalik huvi leigeks.


<i>Ja viimaseks kerge boonus feil! Ajakiri Time interneti väljaanne liigitas Google tehingu, osta Youtube, 10 suurima prohmaka alla viimasel kümnendil, aasta siis oli 2009. Väljavõte artiklist: ilmselt ei teeni Google-i ost ennast kunagi tagasi, mille peale Google vastas, et Youtube väärtust ei saa hinnata materiaalselt.

Link originaalile: http://content.time.com/time/specials/packages article/0,28804,1898610_1898625_1898631,00.html</i>
