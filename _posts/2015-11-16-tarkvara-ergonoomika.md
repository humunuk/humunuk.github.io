---
layout: post
comments: true
title: Tarkvara positiivne ja negatiivne näide.
---

Positiivne ja negatiivne tarkvaralahendus, minu meelest.

**Positiivne näide**

Positiivseid näiteid on tegelikult palju, aga ma tooks ühe sellise tarkvaralahenduse, mis ilmselt leiaks foorumis palju vastuakaja ja mis võib-olla tundub natukene klišeelik. Linux ja just Lubuntu.

Minu elukaaslasel oli selline väga vana sülearvuti, kus enam ükski Windows tööle lihtsalt ei läinud, pildus erroreid ja kukkus maha ja igasugune jama oli sellega. Teadmata tollel ajal midagi linuxist (3 aastat tagasi umbes) otsustasin, et foorumeid on loetud ja Lubuntu ilmselt hea valik, panen peale. Esialgu kartsin küll natukene, et kas saan hakkama ja kas saab elukaaslane hakkama ja nii edasi. Ühe arvutis foorumid, teises install ja lasin peale - ilma igasuguste probleemideta. Arvuti lõpetas random bootimise ära ja kõik muud jutud. Targasti (võib-olla siiski mitte nii targasti) keerasin kohe ka igasuguse updatemise maha ja jätsin asja sinna paika. Paigaldasin enim vaja olnud programmid peale ja masin töötas ilusti. Fast forward 1.5 aastat (aeg kui ma masinat ise ei puutunud üldse) ja masin hakkas uuesti trikitama, küll harva aga siiski (riistvara oli väsinud, lihtsalt ei jäänud tööle enam) ja elukaaslasel oli vaja Officet ka, võtsin ette ja avastasin, et ei saagi enam midagi apt kaudu peale panna, uurisin ja puurisin ning tuli välja, et mingi LTS on otsa saanud. Nojah, viskasin käega.

Ah, et kus on positiivsus? Tõsiselt vana läpakas (päris tõsiselt vana), millel ükski Windows enam ei jooksnud. Jooksis minu naise käes 1.5 aastat ilma igasuguste probleemideta (mainin igaksjuhuks ära, et ta vahepeal suudab mu nutifoni paari minutiga katki teha). See on positiivne tarkvara lahendus. Päris tõsiselt kohe.

**Negatiivne näide**

Üks ebamugavamaid tarkvaralahendusi on minumeelest Omniva.ee lehekülg. Dubleeritud on teksti, paki saatmisega välismaale võib täitsa hätta jääda. Näiteks kui võtta Era -> Pakk välismaale, määrata paki andmed siis visatakse sind lehele kus on lihtsalt üldine info ja laiutab suur nupp, vormista pakk e-teeninduses, klikkides nupule avaneb tavaline vaade, mis on samasugune nagu paki saatmisel Eestisse. Valides rippmenüüst riigi, tuleb välja, et minu sihtriiki ei olegi seal, kuigi varasemalt oli paki saatmise valikutes nii Baltikumi, euroopa liitu kui ka mujale. Samuti ei leia kuskilt infot kui palju see maksma võiks minna ja mis siis ikkagi on need sihtriigid, kuhu ma saan oma pakki saata? Ning kui oled infot natukene lugenud, et pean oma paki vormistama postkontoris (no seda ma eeldasin kohe alguses ka, mind huvitas kiirelt, et saaksin hinda vaadata) leian ühe ilusa X nupu kuskilt, mis viitab sellele, et see on lisa info ja selle võib sulgeda. Klikkides lisa info sulgemise nupule, viib leht mind ilusti tagasi vaike valikute vaatesse (miks, ma tahtsin seda lollakat moodulit ainult kinni panna, et see kole värv mind ei segaks)?

[![Vahva X Moodul](Vahva X Moodul "Vahva X Moodul")](/images/vahva-moodul.jpg "Vahva X Moodul")

Oluline on ka mainida tänasel päeval veebilehe võimet kohanduda erinevat suurust ekraanidega. Minu 1920x resolutsiooniga ekraan kuvab poolel ekraanil tihedalt kokku surutud teksti ja ülejäänud pool on ilus valge ja tühi.

[![Pool tühi](Pool tühi "Pool tühi")](/images/tyhi-omniva.jpg "Pool tühi")

Ärikliendi vaates surfasin natukene ringi reklaami alas, tähendab, kui äriklient soovib reklaami saata ja seal laiutas täpselt samasugune loogika.
Järgmisena otsisin infot, kuidas saata kirja välismaale - huvitav kogemus. Kirja saab saata ja hinnakiri on vastavalt tsoonidele, ah et mis tsoonidele? No, eks sellest saab mingi hetk teada :)

[![Tsoonid](Tsoonid "Tsoonid")](/images/vahvad-tsoonid.jpg "Tsoonid")

Mainin ära, et see lahendus on minu jaoks niivõrd vastukarva, et ma olen sellel lehel teist korda, esimest korda kui mul oli vaja päriselt midagi otsida ja leida üles palju saatmine on. Teist korda nüüd, kui paluti kirjutada negatiivsest tarkvaralahendusest, tekkis esimese mõttena pähe Omniva, ilma igasuguste küsimusteta.

Võib-olla on e-teeninduses midagi vahvamat, kui sinna sisse logida, aga no, ei isegi praegu testimise huvides ma igaksjuhuks ei liitu sellega, tundub kuidagi halb mõte olevat. Saadan oma kirjad vanaviisi postkontorist, seal on vahvad tädid ja kuuleb midagi huvitavat. (Aga võib-olla see just Omniva missioon ongi?)

Mainin veel ära, et kõiki hindu ja asju on sul võimalik leida sellelt lehelt, selle jaoks on mugavalt selles imelikus "lisa moodulis" link "Hinnakiri", mis avab PDFi, kus on kõik hinnad ja tsoonid sees. Mulle kui lõppkasutajale on oluline, et ma saaksin mind huvitava info kätte sealt, kust mulle tundub, et see võiks olla (ehk, kui ma olen valinud paki suuruse, sihtriigi ja paki kaalu, siis kuskil võiks olla hind ka, seal samas, kõige selle mudru sees mis seletab "Kuidas pakki saata")

Järgmine oluline punkt on, et olgugi et Omniva värvid on vahvad, aga kodulehel neid kõiki korraga kuvada, no palun ei - liiga värviline on. 
